### Питання № 1 Що таке тестування програмного забезпечення?


Тестування програмного забезпечення – це:

– процес дослідження ПЗ з метою отримання інформації про якість продукту;

– процес перевірки відповідності заявлених до продукту вимог та реально реалізованої функціональності, що відбувається шляхом спостереження за його роботою в штучно створених ситуаціях та на обмеженому наборі тестів, вибраних визначеним чином;

– оцінка системи для того, щоб знайти розбіжності між тим, якою система повинна бути і тим, якою вона є.

В широкому сенсі, тестування – це одна із технік контролю якості (Quality Control), яка включає планування, складання тестів, безпосередньо виконання тестування та аналіз отриманих результатів.

Важливо розуміти, що тестування ПЗ включає власне не лише проведення тестів, але й багато інших дій, які пов’язані із процесом забезпечення якості:

– аналіз та планування;

– розробку тестових сценаріїв;

– оцінку критеріїв закінчення тестування;

– написання звітів;

– рецензування документації (в тому числі і джерела коду);

– проведення статичного аналізу.

### Питання № 2 Види тестування
Існує кілька ознак, за якими класифікують тестування програмного забезпечення на види тестування. Згідно книги Тестування. Основні визначення. Дідковської. Методичний посібник КПІ.

##### За об’єктом тестування виділяють наступні види тестування ПЗ:
- функціональне тестування (functional testing);
- дослідницьке тестування (exploratory testing);
- тестування продуктивності (performance testing);
- навантажувальне тестування (load testing);
- димне тестування (smoke testing);
- стрес-тестування (stress testing);
- тестування стабільності (stability / endurance / soak testing);
- тестування зручності використання (usability testing);
- тестування інтерфейсу користувача (ui testing);
- тестування безпеки (security testing);
- тестування локалізації (localization testing);
- тестування сумісності (compatibility testing).

#### У залежності від переслідуваних цілей, види тестування можна умовно розділити на наступні типи:
- функціональне тестування (functional);
- нефункціональне тестування (non-functional);
- тестування пов’язане зі змінами.

#### За знанням системи:
- тестування чорної скриньки (black box);
- тестування білої скриньки (white box);
- тестування сірої скриньки (gray box).

#### За ступенем автоматизації:
* ручне тестування (manual testing);
* автоматизоване тестування (automated testing);
* напівавтоматизоване тестування (semiautomated testing).

#### За ступенем ізольованості компонентів:
- компонентне (модульне) тестування (component / unit testing);
- інтеграційне тестування (integration testing);
- системне тестування (system / end-to-end testing).

#### За часом проведення тестування:
- Альфа-тестування (alpha testing):
- тестування нової функціональності (new feature testing);
- регресійне тестування (regression testing);
- тестування при здачі (acceptance testing);
- Бета-тестування (beta testing).

#### За ознакою позитивності сценаріїв:
- позитивне тестування (positive testing);
- негативне тестування (negative testing).

#### За ступенем підготовленості до тестування:
- тестування за документацією (formal testing);
- Ad Hoc Testing (інтуїтивне) тестування (ad hoc testing).
Щоб простіше розставити усі ці види тестування «на поличках» у мізках та розуміти, 
що потрібно робити і тестувати на проекті – дублюємо приклад із видами тестування 
від пана Портнова:
! [MindMap1] (https://1drv.ms/u/s!Ail6OF9yOnrQhdwH4zVztiF6oChQug?e=IQuJox)

А також цікава Майнд Мап від Марини Богдан, яка згрупувала види тестування за питаннями:
Коли відбувається тестування? Фази тестування.
Що є те що ми тестуємо. Предмет тестування.
Як тестувати? Як вибирати тести? Тест дизайн.
Які Якості системи ми хочемо перевірити? Мета тестування.
Де тестувати? Тестове середовище.

! [TestingTypes] (https://coggle.it/diagram/We-qF3iayQABgwGL/t/testing) 

### Питання #3 Що таке Функціональне тестування?

Functional testing (Функціональне тестування) — передбачає аналіз функціональних характеристик додатка та перевірку на невідповідності між реальною поведінкою реалізованих функцій і очікуваною поведінкою відповідно до специфікації і бізнес-вимоги. Функціональне тестування імітує фактичне використання системи.

Функціональні тести можуть проводитися на усіх рівнях тестування (компонентному, інтеграційному, системному, приймальному). Як правило, ці функції описуються в вимогах, функціональних специфікаціях або у вигляді випадків використання системи (Use case).

Питання #3 Нефункціональне тестування: які є типи нефункціонального тестування?

Non-functional testing (Нефункціональне тестування) включає тестування нефункціональних вимог системи, таких як продуктивність, безпека, масштабованість, зручність використання, надійність тощо.

### Питання #4 Що таке тестування сценаріїв?

Scenario testing (Тестування сценаріїв) — це тип тестування, в якому тестування складних тестових потоків спрощується шляхом розбиття на частини (сценарії, потоки, flow). Такий підхід допомагає перевірити програму від початку до кінця (end-to-end).

### Питання #5 За ступенем автоматизації, які види тестування назвете?

На основі методу тестового виконання: ручний або автоматизований види тестування.

Ручне тестування — є типом тестування, в якому тестовий випадок виконується вручну людиною.

Автоматизоване тестування – це тип тестування, в якому тестування виконується з використанням різних інструментів автоматизації та скриптів.

Напівавтоматизоване тестування — у цьому випадку частина тесту проробляється вручну, а інша частина за допомогою заздалегідь підготовленого коду (автоматизованого скрипту).

### Питання #6 Які переваги автоматизованого тестування?
Налаштоване Автоматизоване Тестування відбувається швидко і заощаджує значну кількість часу.
Ретельно написані сценарії тестування виключають можливості виникнення помилок під час процесу тестування. Окрім того автоматизоване тестування позбавляє тест-інженера від рутини, на тих ділянках роботи, де люди втомлюються та роблять від цього помилки.
Випробування можуть бути заплановані на вечір за допомогою інструментів CI, таких як Jenkins, які також можуть бути налаштовані на надання щоденних результатів тестів відповідним зацікавленим сторонам.
Автоматизоване тестування є набагато менш ресурсомістким. Після того, як тести автоматизовані, виконання тестування майже не вимагає часу QA engineer. Тим самим у QA -ів звільняється більше часу на інші завдання.
### Питання #7 Які є недоліки автоматизованого тестування?
Вимагає наявність у компанії кваліфікованих QA engineer із автоматизації тестування — інколи це дороге задоволення.
Щоб стартувати із автоматизованим тестуванням, відразу потрібно докласти додаткові зусилля для написання тестових автоматизованих скриптів, так званих фреймворків.
Тестування є обмеженим покриттям, яке передбачають пройти своїм кодом автоматизовані скрипти. Ці тести можуть пропустити деякі помилки, які легко будуть ідентифіковані людиню (QA engineer). Окрім того у автоматизованих скриптів, як у будь-якої машини не має почуття прекрасного, поєднання кольорів, відчуття балансі і комфорту.
Навіть із деякими незначними змінами у програмному забезпеченні, необхідне постійне оновлення та підтримка працездатності автоматизованих сценаріїв (фреймворків).

Питання #8 Що таке тестування на основі досвіду?
Experience based testing (Тестування на основі досвіду) — це коли тестові методи та техніки тестування програмного забезпечення повністю базуються на досвіді або інтуїції тестера. Дві найбільш поширені форми тестування на основі досвіду — Ad-hoc тестування та Exploratory testing.
Питання #9 Що таке Ad-Hoc тестування?
Ad-Hoc Testing — це вид неформального, імпровізованого тестування програмного забезпечення. Синонімами Ad-Hoc тестування є довільне та інтуїтивне тестування.
Ad-Hoc тестування виконується без попередньої підготовки до тестування продукту, без визначення очікуваних результатів, проектування тестових сценаріїв тощо. Воно не вимагає ніякої документації, планування, процесів, яких, як правило, слід дотримуватися при виконанні тестування.
Головна перевага, Ad-Hoc тестування часто надає можливість віднайти складні для відтворення і важко вловима дефекти, які неможливо було б знайти, використовуючи стандартні сценарії перевірок.
Проводячи Ad-Hoc тестування, тестувальник покладається на своє загальне уявлення про продукт, порівнюючи його зі схожими продуктами, з власного досвіду. Однак, при Ad-Hoc тестуванні є зміст володіти загальною інформацією про продукт, особливо якщо проект дуже складний і великий.
Найчастіше Ad-Hoc тестування виконується коли власник не оперує конкретними цілями, потребами, вимогами до свого програмного продукту. Звісно у нього немає навіть натяку на щось подібне до проектної документації.
Питання #10 Що таке Exploratory Testing?
Exploratory testing або дослідницьке тестування — це одночасне вивчення програмного продукту, проектування тестів і їх виконання.
Згідно ISTQB по Джеймсу Баху дослідницьке тестування — це спосіб проектування тестів, при якому тестувальник активно контролює проектування тестів в той час, як ці тести виконуються, і використовує отриману під час тестування інформацію для для проектування нових наступних і поліпшених тестів.
Якщо кожен наступний тест, який ми виконуємо, вибудовується за результатами попереднього тесту, це означає, що ми використовуємо дослідне тестування.
Зазначимо, слід мати на увазі що Exploratory testing саме по собі воно не є як таким видом чи методикою тестування в чистому вигляді. Це, скоріше, підхід або спосіб мислення. Що є протилежністю сценарного підходу (з його чітко визначеними процедурами тестування, неважливо ручними або автоматизованими). У той же час дослідницьке тестування гарантує, що вказані у системних вимогах функції працюватимуть належним чином.
Тест — це те, що дає нову інформацію про програму. Один той самий тест виконаний двічі вже не можна назвати тестом, скоріше за все це вже буде перевірка. [Джеймс Бах]


